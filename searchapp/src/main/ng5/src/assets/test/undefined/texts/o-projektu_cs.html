<p><strong>O projektu</strong></p>
<p>
„Digitální knihovna AV ČR – online časopisy“ je webové rozhraní pro prezentaci a zpřístupnění odborných periodik vydávaných zejména v&nbsp;působnosti <a href="http://www.avcr.cz/"><strong>Akademie věd ČR</strong></a>. Může sloužit jako hlavní webové sídlo časopisu. Nedílnou součástí je možnost prohlížení plných textů ve formátu PDF, což je řešení vhodné zejména pro časopisy, které fungují v publikačním režimu <a href="http://openaccess.cz/"><strong>Open Access</strong></a>. Tedy pro ta periodika, která nabízejí kromě prezentace časopisu a informací o něm, také přístup k jeho obsahu. Zapojit se však mohou i časopisy, které nevychází v&nbsp;režimu <a href="http://openaccess.cz/"><strong>Open access</strong></a>.  Časopisy jsou dle své specializace zařazeny do širší oblasti, jejich zaměření je dále specifikováno prostřednictvím klíčových slov.
</p>
<p>
Prostřednictvím webového rozhraní „Digitální knihovna AV ČR – online časopisy“, mohou redakce prezentovat svůj nejnovější obsah širšímu okruhu uživatelů, než pouze přes vlastní web časopisu nebo přes některou z&nbsp;digitálních knihoven. Začleněním do <a href="http://kramerius.lib.cas.cz/"><strong>Digitální knihovny AV ČR</strong></a> zvyšují časopisy svou viditelnost a zároveň uživateli nabízí vyhledávací a zobrazovací rozhraní, které je v&nbsp;souladu se současnými trendy. Na rozdíl od pouhého prohlížení v&nbsp;klasické digitální knihovně dostane uživatel navíc také podrobné informace o samotném časopisu (např. informace o zaměření, historii, kontakt na vydavatele a redakční radu, pokyny pro autory apod.).
</p>
<p>
Pro každý časopis lze do jisté míry upravit grafický vzhled. Vyhledávací a zobrazovací rozhraní však zůstává stejné, což je výhoda pro orientaci uživatele.
</p>
<p>
Obsahy časopisů jsou zpracovány na úroveň článku, který je při vyhledávání, prohlížení a stahování základní jednotkou. Online časopisy jsou nadstavbou <a href="http://kramerius.lib.cas.cz/"><strong>Digitální knihovny AV ČR</strong></a> provozovanou v&nbsp;systému <a href="https://system-kramerius.cz/"><strong>Kramerius</strong></a>, která obsahuje také digitalizovaná starší vydání časopisů.
</p>
