Časopis Knihy a dějiny je odborné periodikum, které od roku 1994 vydává Knihovna AV ČR. Časopis je zaměřen na zveřejňování výsledků bádání v oblasti dějin knihy, knihtisku a knihoven v Čechách a na Moravě s časovým omezením do poloviny 19. století. Vedle pramenných a materiálových studií časopis uveřejňuje recenze a zprávy o domácí a zahraniční knihovědné produkci a informuje o konferencích a výstavách k dané tematice. Časopis Knihy a dějiny je recenzovaným periodikem zařazeným do databáze European Reference Index for the Humanities (ERIH). V roce 2013 bude uzavřena smlouva o spolupráci s mezinárodní bibliografickou databází The Central European Journal of Social Sciences and Humanities (CEJSH).